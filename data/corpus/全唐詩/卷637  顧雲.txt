第1筆
　　　　華清詞　顧雲
祥雲皓鶴盤碧空，喬松稍稍韻微風。絳節影來，朱旛響丁東。
相公清齋朝蕊宮，太上符籙龍蛇蹤。散花天女侍香童，隔煙遙望見雲水。
彈璈吹鳳清瓏瓏，丹砂黃金世可度。願啟一言告仙翁，道門弟子山中客。
長向山中禮空碧，九色真龍上漢時。願把霓幢引煙策。
[頁]卷,冊....[7302]637,19
第2筆
　　　　天威行　顧雲
蠻嶺高，蠻海闊。去舸迴艘投此歇，一夜舟人得夢間。
草草相呼一時發，颶風忽起雲顛狂。波濤擺掣魚龍殭，海神怕急上岸走。
山燕股慄入石藏，金蛇飛狀霍閃過。白日倒挂銀繩長，轟轟砢砢雷車轉。
霹靂一聲天地戰，風定雲開始望看。萬里青山分兩片，車遙遙。
馬闐闐，平如砥。直如弦，雲南八國萬部落。
皆知此路來朝天，耿恭拜出井底水。廣利刺開山上泉，若論終古濟物意。
二將之功皆小焉。
[頁]卷,冊....[7302]637,19
第3筆
　　　　築城篇　顧雲
三十六里西川地，圍遶城郭峨天橫。一家人率一口甓，版築纔興城已成。
役夫登登無倦色，饌飽觴酣方暫息。不假神龜出指蹤，盡憑心匠為籌畫。
畫閣團團真鐵甕，堵闊巉巖（一作巉巉）齊石壁。風吹四面旌旗動，火焰相燒滿天赤。
散花樓晚挂殘虹，濯錦秋江澄倒碧。西川父老賀子孫，從茲始是中華人。
[頁]卷,冊....[7303]637,19
第4筆
　　　　蘇君廳觀韓幹馬障歌　顧雲
杜甫歌詩吟不足，可憐曹霸丹青曲。直言弟子韓幹馬（一作畫），畫馬無骨但有肉。
今日披圖見筆跡（一作蹤），始知甫也真凡目。秦王學士居武功，六印名家聲價雄。
乃孫屈跡寧百里，好奇學古有祖風。竹廳斜日弈棋散，延我直入書齋中。
屹然六幅古屏上，　見胡人牽入天廄之神龍。麟鬐鳳臆真相似，秋竹慘慘披兩耳。
輕勻杏蕊糝皮毛，細撚銀絲插騣尾。思量動步應千里，誰見初離渥洼水。
眼前只欠燕雪飛，蹄下如聞朔風起。朱崖謫掾從亡歿，更有何人鑒奇物。
當時若遇燕昭王，肯把千金買枯骨。
[頁]卷,冊....[7303]637,19
第5筆
　　　　苔歌　顧雲
檻前溪奪秋空色，百丈潭心數砂礫。松筠（一作籟）條條長碧苔，苔色碧於溪水碧。
波迴梳開孔雀尾，根細貼著磐陀石。撥浪輕拈出少時，一髻濃煙三四尺。
山光日華亂相射，靜縷藍鬐勻襞積。試把臨流（一作風）抖擻看，琉璃珠子淚雙（一作雙雙）滴。
如看玉女洗頭處，解破雲鬟收未得。即是仙宮欲製六銖衣，染絲未倩鮫人織。
採之不敢盈筐篋，苦怕龍神河伯惜。瓊蘇玉鹽爛漫煮，嚥入丹田續靈液。
會待功成插翅飛，蓬萊頂上尋仙客。
[頁]卷,冊....[7303]637,19
第6筆
　　　　池陽醉歌贈匡廬處士姚巖傑　顧雲
九華太守行春罷（一作暇），高絳紅筵壓花榭。四面繁英拂檻開，帖雪團霞墜枝亞。
空中焰若燒藍天，萬里滑靜無纖煙。弦索緊快管聲脆，急曲碎拍聲相連。
主人憐才多傾興，許客酣歌露真性。春酎香濃枝盞黏，一醉有時三日病。
潭鱗粉解不去，鴉嶺蕊花澆不醒。肺枯似著爐鞲煽，腦熱如遭鎚鑿釘。
蒙溪先生梁公孫，忽然示我十軸文。展開一卷讀一首，四顧特地無涯垠。
又開一軸讀一帙，酒病豁若風驅雲。文鋒斡破造化窟，心刃掘出興亡根。
經疾史恙萬片恨，墨炙筆針如有神。呵叱潘陸鄙瑣屑，提挈揚孟歸孔門。
時時說及開元理，家風颯颯吹人耳。吳〔兢〕（競）篡出升平源，十事分明鋪在紙。
裔孫才業今如此，誰人為奏明天子。鑾駕何當獵左馮，神鷹一擲望千里。
戲操狂翰浣蠻牋，傍人莫笑我率然。
[頁]卷,冊....[7304]637,19
第7筆
　　　　詠柳二首　顧雲
帶露含煙處處垂，綻黃搖綠嫩參差。長堤未見風飄絮，廣陌初憐日映絲。
斜傍畫筵偷舞態，低臨妝閣學愁眉。離亭不放到春暮，折盡拂簷千萬枝。

閒花野草總爭新，眉皺絲乾獨不勻。乞取（一作與）東風殘氣力，莫教虛度一年春。

[頁]卷,冊....[7304]637,19