第1筆
　　　　句　無名氏
都來消帝力，全不用兵防。（以下齊已風騷旨格。）道遠擎空缽，深山踏落花。
船中江上景，晚泊早行時。山寺鐘樓月，江城鼓角風。
雨過花爭出，雲空月半生。鳥正啼隋柳，人須入楚山。
高松飄雨雪，一室掩香燈。遂有冥心者，還尋此境來。
又因風雨夜，重到古松門。道晦金雞伏，時來木馬鳴。
誰來看山寺，自去掃松門。此生還自喜，餘事不相侵。
白鬢無心鑷，青山得意多。一春能幾日，無雨亦多風。
苦雨秋濤漲，狂風野燒翻。須知三尺劍，只為不平磨。
要路爭先進，閒門肯暫過。已難消永夜，況復聽秋霖。
大雪路亦宿，深山水也吞。（贈僧）卷簾黃葉落，鎖印子規啼。
亡國空流水，孤祠掩落花。山魅隔窗舞，鵩鳥入簾飛。
萬里八九月，一身西北風。磴危攀薜荔，石滑疏莓苔。
日落無行客，天寒有去鴻。正思浮世事，又到古城邊。
尋常風雨夜，應有鬼神看。寄宿山中寺，相辭海上僧。
風吹榆莢葉，雨打木瓜花。（炙轂子詩格，句內疊韻）是星皆拱北，無水不朝東。（以下梅堯臣續金針詩格）
西風起邊雁，一一向瀟湘。那堪懷遠路，猶自上高樓。
白雲風散盡，紅葉水流來。（以下徐寅雅道機要）妾如無異意，君棄也甘心。
野過雲根闊，山高樹影長。古跡應重別，生緣不暫停。
一個字未穩，數宵心不閒。別地葉頻落，去程山已寒。
但取詩名得，何論下第頻。早起赴前程，鄰雞尚未鳴。（以下文彧詩格）[8963]
白地一回雨，兒孫拾得金。軒車在何處，雨雪滿前山。
燈微山館雨，角咽海城秋。去帆看已遠，臨水立多時。（以下桂林詩評）
家貧為客早，路遠得書稀。瀑布五千仞，草堂瀑布邊。
我憶雲門寺，門前千萬峰。一瓶居無外，萬木老禪中。
秋江洗缽一，寒日曬三衣。空山行客少，獨樹晚蟬多。
一片月生海，幾家人上樓（待月，○以下王正字詩中旨格）。窗寒風漸緊，燈落夜將深。（秋日言懷）
雲夢幾行去，瀟湘一夜空（送雁）。無風來竹院，有月在莎庭（蟋蟀）。
故園從小別，夜雨近秋聞。書劍別南州，炎荒萬里游。
山盤樵徑上，人到雪房遲。路經秋雨後，人入亂峰來。
獨樹知秋早，孤舟覺夜寒。馬飢餐落葉，鶴宿曬殘陽。
路遠春行盡，家貧愁到時（以下吟窗雜錄）。臨水通宵坐，知君此興同。
江聲兼小雨，暝色入啼猿（以下並見樹萱錄）。藕隱玲瓏玉。花藏縹緲容。
紅樹醉秋色，碧溪彈夜弦。網斷蛛猶織，梁空燕不歸。
倒身無著處，呵手不成溫（苦寒，○見事文類聚）。幾多詩弟子，無限酒知聞。（悼方干。○見海錄碎事）
床上小薰籠，韶州新退紅（樂府。○見陸務觀集注）。看時人步澀。展處蝶爭來。（題于兢畫牡丹。兢字德源，長安人。梁宰相也。○見見聞志。）
酒味雜蓮氣，香冷勝於冰。輪囷如象鼻，瀟灑絕青蠅。（碧筩杯。○見楊慎藝林伐山）
太宗皇帝真長策，賺得英雄盡白頭。（國史補曰，進士科得之艱難。其有老死于文場者，亦無所恨。故詩云，畫墁錄以為趙嘏作）曾題名處添前字，送出城人乞舊衣。（神龍已來，杏園宴後，皆於慈恩塔下題名，及第後知聞，或遇未及第時題名處，則為添前字。故詩云。○見摭言。）
華陽觀裏鐘聲集，建福門前鼓動期。（新進士放牓後，翌日。排光範門候過宰相，雖云排建福門。實集於西方館，故詩云云。○見南部新書）隴右諸侯供語鳥，日南太守送名花。（李德裕營平泉，遠方之人，多以異物奉之。時有題詩云云。○見劇談錄）
八百孤寒齊下淚，一時回首望崖州。（德裕為相，頗為寒進開路。及謫官南去，人詠此。○見摭言）讓劫巳令多士伏，[8964]沽名還得世人聞（陳詠有詩名，善奕棋，昭宗幸陝之歲。策名歸蜀，韋莊以詩賀之。鄉中有嫉善者，屬和韋詩云云，比之滌器當壚也。釣ㄛ魒^
人為子推初禁火花，愁青女再飛霜。（寒食，○見事文類聚）楝花開後風光好，梅子黃時雨意濃。（江南自初春至初夏，有二十四番花信風。最後為楝花風，故唐人有此句。○見東皋雜錄）
蘭湯備浴傳荊俗，水馬浮江弔屈魂。（唐人午日詩，南方兢渡，治其舟使輕利。名飛鳧，名水車。又名水馬。○見荊楚歲時記）城頭椎鼓傳花枝，席上搏拳握松子。（見東皋雜錄）
鳥向不香花裏宿，人從無影月中歸。（雪）輕著凍痕銷水面，密隨和氣入花根（春雪）
萬木盡如花落候，四簷鳴□雨來時。（晴雪。王安石嘗舉此三聯，云唐人詩）濃綠萬枝紅一點，動人春色不須多（王安石在翰苑，見榴花止開一朵，有詩。陳正敏謂此乃唐人詩，非安石所作。○見泊宅編）
晚菘細切肥牛肚，新筍初嘗嫩馬蹄。（見錦繡萬花谷）蟬離楚樹鳴猶少，葉到嵩山落更多（以下見風騷旨格）
風和日暖方開眼，雨潤煙濃不舉頭。窗前閒詠鴛鴦句，壁上時觀獬廌圖。
可能有事關心後，得似無人識面時。一點孤燈人夢覺，萬重寒葉雨聲多。（以下見炙轂子詩格）
此心只待相逢說，時復登樓看遠山。九江有浪船難濟，三峽無猿客有愁。
四海魚龍精魄冷，五山鸞鳳骨毛寒。誰家綠酒歡留客，何處紅樓睡失明。
雨露施恩無厚薄，篷蒿隨分有枯榮。（以下見梅堯臣續金針詩格）去年花下留連飲，暖日夭桃鶯亂啼。
今日江邊容易別，淡煙衰草馬頻嘶。蛇蠍性靈生便毒，蕙蘭根異死猶香。
三間茅屋無人到，十里松門獨自游。翻憶舊山青碧裏，遶庵閑伴野僧禪（雲）。
不甘五等諸侯薦，直肯九重天子知。（劉素者，字仲華，好學。不事科舉，頗通遷、固、壽、曄之書。嘗有人貽詩云云，然卒不及仕。○見江南野志。）
[頁]卷,冊....[8965]796,23