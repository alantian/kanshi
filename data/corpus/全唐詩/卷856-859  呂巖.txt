第1筆
　　　　呈鍾離雲房　呂巖
生在儒家遇太平，懸纓重滯布衣輕。誰能世上爭名利，臣事玉皇歸上清。
[頁]卷,冊....[9675]856,24
第2筆
　　　　獻鄭思遠施真人二仙　呂巖
萬劫千生到此生，此生身始覺飛輕。拋家別國雲山外，煉魄全魂日月精。
比見至人論九鼎，欲窮大藥訪三清。如今獲遇真仙面，紫府仙扉得姓名。
[頁]卷,冊....[9675]856,24
第3筆
　　　　得火龍真人劍法　呂巖
昔年曾遇火龍君，一劍相傳伴此身。天地山河縱結沫，星辰日月任停輪。
須知本性綿多劫，空向人間歷萬春。昨夜鍾離傳一語，六天宮殿欲成塵。
[頁]卷,冊....[9675]856,24
第4筆
　　　　七言　呂巖
周行獨力出群倫，默默昏昏亙古存。無象無形潛造化，有門有戶在乾坤。
色非色際誰窮處，空不空中自[9675]得根。此道非從它外得，千言萬語謾評論。

通靈一顆正金丹，不在天涯地角安。討論窮經深莫究，登山臨水杳無看。
光明暗寄希夷頂，赫赤高居混沌端。舉世若能知所寓，超凡入聖弗為難。

落魄紅塵四十春，無為無事信天真。生涯只在乾坤鼎，活計惟憑日月輪。
八卦氣中潛至寶，五行光裏隱元神。桑田改變依然在，永作人間出世人。

獨處乾坤萬象中，從頭歷歷運元功。縱橫北斗心機大，顛倒南辰膽氣雄。
鬼哭神號金鼎結，雞飛犬化玉爐空。如何俗士尋常覓，不達希夷不可窮。

誰信華池路最深，非遐非邇奧難尋。九年採煉如紅玉，一日圓成似紫金。
得了永祛寒暑逼，服之應免死生侵。勸君門外修身者，端念思惟此道心。

水府尋鉛合火鉛，黑紅紅黑又玄玄。氣中生氣肌膚換，精裏含精性命專。
藥返便為真道士，丹還本是聖胎仙。出神入定虛華語，徒費功夫萬萬年。

九鼎烹煎九轉砂，區分時節更無差。精神氣血歸三要，南北東西共一家。
天地變通飛白雪，陰陽和合產金花。終期鳳詔空中降，跨虎騎龍謁紫霞。

憑君子後午前看，一脈天津在脊端。金闕內藏玄谷子，玉池中坐太和官。
只將至妙三周火，鍊出通靈九轉丹。直指幾多求道者，行藏莫離九龍灘。

返本還元道氣平，虛非形質轉分明。水中白雪微微結，火裏金蓮漸漸生。
聖汞論時非有體，真鉛窮看亦[9676]無名。吾今為報修行者，莫向燒金問至精。

安排鼎灶煉玄根，進退須明卯酉門。繞電奔雲飛日月，驅龍走虎出乾坤。
一丸因與紅顏駐，九轉能燒白髮痕。此道幽微知者少，茫茫塵世與誰論。

醍醐一盞詩一篇，暮醉朝吟不記年。乾馬屢來遊九地，坤牛時駕出三天。
白龜窟裏夫妻會，青鳳巢中子母圓。提挈靈童山上望，重重疊疊是金錢。

認得東西木與金，自然爐鼎虎龍吟。但隨天地明消息，方識陰陽有信音。
左掌南辰攀鶴羽，右擎北極剖龜心。神仙親口留斯旨，何用區區向外尋。

一本天機深更深，徒言萬劫與千金。三冬大熱玄中火，六月霜寒表外陰。
金為浮來方見性，木因沈後始知心。五行顛倒堪消息，返本還元在己尋。

虎將龍軍氣宇雄，佩符持甲去匆匆。鋪排劍戟奔如電，羅列旌旗疾似風。
活捉三尸焚鬼窟，生禽六賊破魔宮。河清海晏乾坤淨，世世安居道德中。

我家勤種我家田，內有靈苗活萬年。花似黃金苞不大，子如白玉顆皆圓。
栽培全賴中宮土，灌溉須憑上谷泉。直候九年功滿日，和根拔入大羅天。

尋常學道說黃芽，萬水千山覓轉差。有畛有園難下種，無根無腳自開花。
九三鼎內烹如酪，六一爐中結似霞。不日成丹應換骨，飛升遙指玉皇家。

四六關頭路坦平，行人到此不須驚。從教犢駕轟轟轉，儘使羊車軋軋鳴。
渡海經河稀阻滯，上天入地絕[9677]攲傾。功成直入長生殿，袖出神珠徹夜明。

九六相交道氣和，河車晝夜迸金波。呼時一一關頭轉，吸處重重脈上摩。
電激離門光海嶽，雷轟震戶動婆娑。思量此道真長遠，學者多迷溺愛河。

金丹不是小金丹，陰鼎陽爐裏面安。盡道東山尋汞易，豈知西海覓鉛難。
玄珠窟裏行非遠，赤水灘頭去便端。認得靈竿真的路，何勞禮月步星壇。

古今機要甚分明，自是眾生力量輕。盡向有中尋有質，誰能無裏見無形。
真鉛聖汞徒虛費，玉室金關不解扃。本色丹瓢推倒後，卻吞丸藥待延齡。

浮名浮利兩何堪，迴首歸山味轉甘。舉世算無心可契，誰人更與道相參。
寸猶未到甘談尺，一尚難明強說三。經卷葫蘆并拄杖，依前擔入舊江南。

本來無作亦無行，行著之時是妄情。老氏語中猶未決，瞿曇言下更難明。
靈竿有節通天去，至藥無根得地生。今日與君無吝惜，功成只此是蓬瀛。

解將火種種刀圭，火種刀圭世豈知。山上長男騎白馬，水邊少女牧烏龜。
無中出有還丹象，陰裏生陽大道基。顛倒五行憑匠手，不逢匠手莫施為。

三千餘法論修行，第一燒丹路最親。須是坎男端的物，取他離女自然珍。
烹成不死砂中汞，結出長生水裏銀。九轉九還功若就，定將衰老返長春。

欲種長生不死根，再營陰魄及陽魂。先教玄母歸離戶，後遣空王鎮坎門。
虎到甲邊風浩浩，龍居庚內水[9678]溫溫。迷途爭與輕輕泄，此理須憑達者論。

閉目存神玉戶觀，時來火候遞相傳。雲飛海面龍吞汞，風擊巖巔虎伏鉛。
一旦煉成身內寶，等閒探得道中玄。刀圭餌了丹書降，跳出塵籠上九天。

千日功夫不暫閒，河車搬載上崑山。虎抽白汞安爐裏，龍發紅鉛向鼎間。
仙府記名丹已熟，陰司除籍命應還。彩雲捧足歸何處，直入三清謝聖顏。

解匹真陰與正陽，三年功滿結成霜。神龜出入庚辛位，丹鳳翱翔甲乙方。
九鼎先輝雙瑞氣，三元中換五毫光。塵中若有同機者，共住煙霄不死鄉。

修生一路就中難，迷者徒將萬卷看。水火均平方是藥，陰陽差互不成丹。
守雌勿失雄方住，在黑無虧白自乾。認得此般真妙訣，何憂風雨妒衰殘。

纔吞一粒便安然，十二重樓九曲連。庚虎循環餐絳雪，甲龍夭喬迸靈泉。
三三上應三千日，九九中延九萬年。須得有緣方可授，未曾輕泄與人傳。

誰知神水玉華池，中有長生性命基。運用須憑龍與虎，抽添全藉坎兼離。
晨昏點盡黃金粉，頃刻修成玉石脂。齋戒餌之千日後，等閒輕舉上雲梯。

九天雲淨鶴飛輕，銜簡翩翩別太清。身外紅塵隨意換，爐中白石立時成。
九苞鳳向空中舞，五色雲從足下生。回首便歸天上去，願將甘雨救焦氓。

嬰兒迤邐降瑤階，手握玄珠直下來。半夜紫雲披素質，幾回赤氣掩桃。
微微笑處機關轉，拂拂行時戶[9679]牖開。此是吾家真一子，庸愚誰敢等閒猜。

水得天符下玉都，三千日裏積功夫。禱祈天地開金鼎，收拾陰陽鎖玉壺。
便覺凡軀能變化，深知妙道不虛圖。時來試問塵中叟，這箇玄機世有無。

誰識寰中達者人，生平解法水中銀。一條拄杖撐天地，三尺昆吾斬鬼神。
大醉醉來眠月洞，高吟吟去傲紅塵。自從悟裏終身後，贏得蓬壺永劫春。

紅爐迸濺煉金英，一點靈珠透室明。擺動乾坤知道力，逃移生死見功程。
逍遙四海留蹤跡，歸去三清立姓名。直上五雲雲路穩，紫鸞朱鳳自來迎。

時人若要學長生，先是樞機晝夜行。恍惚中間專志氣，虛無裏面固元精。
龍交虎戰三周畢，兔走烏飛九轉成。煉出一爐神聖藥，五雲歸去路分明。

亦無得失亦無言，動即施功靜即眠。驅遣赤牛耕宇宙，分張玉粒種山川。
栽培不憚勞千日，服食須知活萬年。今日示君君好信，教君見世作神仙。

不須兩兩與三三，祇在崑崙第一巖。逢潤自然情易伏，遇炎常恐性難降。
有時直入三元戶，無事還歸九曲江。世上有人燒得住，壽齊天地更無雙。

本末無非在玉都，亦曾陸地作凡夫。吞精食氣先從有，悟理歸真便入無。
水火自然成既濟，陰陽和合自相符。爐中煉出延年藥，溟渤從教變復枯。

無名無利任優游，遇酒逢歌且唱酬。數載未曾經聖闕，千年唯只在仙州。
尋常水火三回進，真箇夫妻一[9680]處收。藥就功成身羽化，更拋塵坌出凡流。

杳杳冥冥莫問涯，雕蟲篆刻道之華。守中絕學方知奧，抱一無言始見佳。
自有物如黃菊蕊，更無色似碧桃花。休將心地虛勞用，煮鐵燒金轉轉差。

還丹功滿未朝天，且向人間度有緣。拄杖兩頭擔日月，葫蘆一箇隱山川。
詩吟自得閒中句，酒飲多遺醉後錢。若問我修何妙法，不離身內汞和鉛。

半紅半黑道中玄，水養真金火養鉛。解接往年三寸氣，還將運動一周天。
烹前盡在陰陽力，進退須憑日月權。只此功成三島外，穩乘鸞鳳謁諸仙。

返本還元已到乾，能升能降號飛仙。一陽生是興功日，九轉周為得道年。
煉藥但尋金裏水，安爐先立地中天。此中便是還丹理，不遇奇人誓莫傳。

飛龍九五已升天，次第還當赤帝權。喜遇汞珠凝正午，幸逢鉛母結重玄。
狂猿自伏何須煉，野馬親調不著鞭。煉就一丸天上藥，頓然心地永剛堅。

舉世何人悟我家，我家別是一榮華。盈箱貯積登仙錄，滿室收藏伏火砂。
頓飲長生天上酒，常栽不死洞中花。凡流若問吾生計，遍地紛紛五彩霞。

津能充渴氣充糧，家住三清玉帝鄉。金鼎煉來多外白，玉虛烹處徹中黃。
始知青帝離宮住，方信金精水府藏。流俗要求玄妙理，參同契有兩三行。

紫詔隨鸞下玉京，元君相命會三清。便將金鼎丹砂餌，時拂霞衣駕鶴行。
天上雙童持珮引，月中嬌女執[9681]幡迎。此時功滿參真後，始信仙都有姓名。

修修修得到乾乾，方號人間一醉仙。世上光陰催短景，洞中花木任長年。
形飛峭壁非凡骨，神在玄宮別有天。唯願先生頻一顧，更玄玄外問玄玄。

[頁]卷,冊....[9682]856,24
第5筆
　　　　七言　呂巖
金丹一粒定長生，須得真鉛煉甲庚。火取南方赤鳳髓，水求北海黑龜精。
鼎追四季中央合，藥遣三元八卦行。齋戒興功成九轉，定應入口鬼神驚。

功滿（一作得道）來來際會（一作相見）難，又聞東去上仙壇。杖頭春色一壺酒，頂上雲攢五嶽冠。
飲酒龜兒人不識，燒山符子鬼難看。先生去後身須老，乞與貧儒換骨丹（送鍾離雲房赴天池會）。

碧潭深處一真人，貌似桃花體似銀。鬢髮未斑緣有術，紅顏不老為通神。
蓬萊要去如今去，架上黃衣化作雲。任彼桑田變滄海，一丸丹藥定千春。

爐養丹砂鬢不斑，假將名利住人間。已逢志士傳神藥，又喜同流動笑顏。
老子道經分付得，少微星許共相攀。幸蒙上士甘撈摝，處世輸君一箇閒。（贈人。）

誰解長生似我哉，煉成真氣在三台。盡知白日昇天去，剛逐紅塵下世來。
黑虎行時傾雨露，赤龍耕處產瓊瑰。只吞一粒金丹藥，飛入青霄更不回。

亂雲堆裏表星都，認得深藏大丈夫。綠酒醉眠閒日月，白蘋風定釣江湖。
長將氣度隨天道，不把言詞問[9683]世徒。山水路遙人不到，茅君消息近知無。

鶴為車駕酒為糧，為戀長生不死鄉。地脈尚能縮得短，人年豈不展教長。
星辰往往壺中見，日月時時衲裏藏。若欲時流親得見，朝朝不離水銀行。

靈芝無種亦無根，解飲能餐自返魂。但得煙霞供歲月，任它烏兔走乾坤。
嬰兒只戀陽中母，奼女須朝頂上尊。一得不回千古內，更無冢墓示兒孫。

世上何人會此言，休將名利挂心田。等閒倒盡十分酒，遇興高吟一百篇。
物外煙霞為伴侶，壺中日月任嬋娟。他時功滿歸何處，直駕雲車入洞天。

玄門帝子坐中央，得算明長感玉皇。枕上山河和雨露，笛中日月混瀟湘。
坎男會遇逢金女，離女交騰嫁木郎。真箇夫妻齊守志，立教牽惹在陰陽。

遙指高峰笑一聲，紅霞紫霧面前生。每於廛市無人識，長到山中有鶴行。
時弄玉蟾驅鬼魅，夜煎金鼎煮瓊英。他時若赴蓬萊洞，知我仙家有姓名。

堪笑時人問我家，杖擔雲物惹煙霞。眉藏火電非他說，手種金蓮不自誇。
三尺焦桐為活計，一壺美酒是生涯。騎龍遠出遊三島，夜久無人玩月華。

九曲江邊坐臥看，一條長路入天端。慶雲捧擁朝丹闕，瑞氣裴回起白煙。
鉛汞此時為至藥，坎離今日結神丹。功能濟命長無老，只在人心不是難。

玄門玄理又玄玄，不死根元在汞鉛。知是一般真箇術，調和六一也同天。
玉京山上羊兒鬧，金水河中石[9684]虎眠。妙要能生覺本體，勤心到處自如然。

公卿雖貴不曾酬，說著仙鄉便去遊。為討石肝逢蜃海，因尋甜雪過瀛州。
山川醉後壺中放，神鬼閒來匣裏收。據見目前無箇識，不如杯酒混凡流。

曾邀相訪到仙家，忽上崑崙宴月華。玉女控攏蒼獬豸，山童提挈白蝦蟆。
時斟海內千年酒，慣摘壺中四序花。今在人寰人不識，看看揮袖入煙霞。

火種丹田金自生，重重樓閣自分明。三千功行百旬見，萬里蓬萊一日程。
羽化自應無鬼錄，玉都長是有仙名。今朝得赴瑤池會，九節幢幡洞裏迎。

因看崔公入藥鏡，令人心地轉分明。陽龍言向離宮出，陰虎還於坎位生。
二物會時為道本，五方行盡得丹名。修真道士如知此，定跨赤龍歸玉清。

浮生不實為輕忽，衲服深藏奇異骨。非是塵中不染塵，焉得物外通無物。
共語難兮情兀兀，獨自行時輕拂拂。一點刀圭五彩生，飛丹走入神仙窟。

莫怪愛吟天上詩，蓋緣吟得世間稀。慣餐玉帝宮中飯，曾著蓬萊洞裏衣。
馬踏日輪紅露捲，鳳銜月角擘雲飛。何時再控青絲轡，又掉金鞭入紫微。

黃芽白雪兩飛金，行即高歌醉即吟。日月暗扶君甲子，乾坤自與我知音。
精靈滅跡三清劍，風雨騰空一弄琴。的當南遊歸甚處，莫交鶴去上天尋。

雲鬢雙明骨更輕，自言尋鶴到蓬瀛。日論藥草皆知味，問著神仙自得名。
簪冷夜龍穿碧洞，枕寒晨虎臥[9685]銀城。來春又擬攜筇去，為憶軒轅海上行。

龍精龜眼兩相和，丈六男兒不奈何。九盞水中煎赤子，一輪火內養黃婆。
月圓自覺離天網，功滿方知出地羅。半醉好吞龍鳳髓，勸君休更認彌陀。

強居此境絕知音，野景雖多不合吟。詩句若喧卿相口，姓名還動帝王心。
道袍薜帶應慵挂，隱帽皮冠尚懶簪。除此更無餘箇事，一壺村酒一張琴。

華陽山裏多芝田，華陽山叟復延年。青松巖畔攀高幹，白雲堆裏飲飛泉。
不寒不熱神蕩蕩，東來西去氣綿綿。三千功滿好歸去，休與時人說洞天。

天生不散自然心，成敗從來古與今。得路應知能出世，迷途終是任埋沈。
身邊至藥堪攻煉，物外丹砂且細尋。咫尺洞房仙景在，莫隨波浪沒光陰。

自隱玄都不記春，幾回滄海變成塵。玉京殿裏朝元始，金闕宮中拜老君。
悶即駕乘千歲鶴，閒來高臥九重雲。我今學得長生法，未肯輕傳與世人。

北帝南辰掌內觀，潛通造化暗相傳。金槌袖裏居元宅，玉戶星宮降上玄。
舉世盡皆尋此道，誰人空裏得玄關。明明道在堪消息，日月灘頭去又還。

日影元中合自然，奔雷走電入中原。長驅赤馬居東殿，大啟朱門泛碧泉。
怒拔昆吾歌聖化，喜陪孤月賀新年。方知此是生生物，得在仁人始受傳。

六龍齊駕得昇乾，須覺潛通造化權。真道每吟秋月澹，至言長運碧波寒。
晝乘白虎遊三島，夜頂金冠立[9686]古壇。一載已成千歲藥，誰人將袖染塵寰。

五岳灘頭景象新，仁人方達杳冥身。天綱運轉三元淨，地脈通來萬物生。
自曉谷神通此道，誰將理性欲修真。明明說向中黃路，霹靂聲中自得神。

欲陪仙侶得身輕，飛過蓬萊徹上清。朱頂鶴來雲外接，紫鱗魚向海中迎。
姮娥月桂花先吐，王母仙桃子漸成。下瞰日輪天欲曉，定知人世久長生。

四海皆忙幾箇閒，時人口內說塵緣。知君有道來山上，何似無名住世間。
十二樓臺藏祕訣，五千言內隱玄關。方知鼎貯神仙藥，乞取刀圭一粒看。

割斷繁華掉卻榮，便從初得是長生。曾於錦水為蟬蛻，又向蓬萊別姓名。
三住住來無否泰，一塵塵在世人情。不知功滿歸何處，直跨虯龍上玉京。

當年詩價滿皇都，掉臂西歸是丈夫。萬頃白雲獨自有，一枝丹桂阿誰無。
閒尋渭曲漁翁引，醉上蓮峰道士扶。他日與君重際會，竹溪茅舍夜相呼。

金鎚灼灼舞天階，獨自騎龍去又來。高臥白雲觀日窟，閑眠秋月擘天開。
離花片片乾坤產，坎蕊翻翻造化栽。晚醉九巖回首望，北邙山下骨皚皚。

結交常與道情深，日日隨他出又沈。若要自通雲外鶴，直須勤煉水中金。
丹成只恐乾坤窄，餌了寧憂疾患侵。未去瑤臺猶混世，不妨杯酒喜閒吟。

因攜琴劍下煙蘿，何幸今朝喜暫過。貌相本來猶自可，針醫偏更效無多。
仙經已讀三千卷，古法曾持十[9687]二科。些小道功如不信，金階捨手試看麼。

傾側華陽醉再三，騎[龍]（馬）遇晚下南巖。眉因拍劍留星電，衣為眠雲惹碧嵐。
金液變來成雨露，玉都歸去老松杉。曾將鐵鏡照神鬼，霹靂搜尋火滿潭。

鐵鏡烹金火滿空，碧潭龍臥夕陽中。麒麟意合乾坤地，獬豸機關日月東。
三尺劍橫雙水岸，五丁冠頂百神宮。閒鋪羽服居仙窟，自著金蓮造化功。

隨緣信業任浮沈，似水如雲一片心。兩卷道經三尺劍，一條藜杖七弦琴。
壺中有藥逢人施，腹內新詩遇客吟。一嚼永添千載壽，一丸丹點一斤金。

琴劍酒棋龍鶴虎，逍遙落托永無憂。閒騎白鹿遊三島，悶駕青牛看十洲。
碧洞遠觀明月上，青山高隱綵雲流。時人若要還如此，名利浮華即便休。

紫極宮中我自知，親磨神劍劍還飛。先差玉子開南殿，後遣青龍入紫微。
九鼎黃芽棲瑞鳳，一軀仙骨養靈芝。蓬萊不是凡人處，只怕愚人泄世機。

向身方始出埃塵，造化功夫只在人。早使亢龍拋地網，豈知白虎出天真。
綿綿有路誰留我，默默忘言自合神。擊劍夜深歸甚處，披星帶月折麒麟。

春盡閑閑過落花，一回舞劍一吁嗟。常憂白日光陰促，每恨青天道路賒。
本志不求名與利，元心只慕水兼霞。世間萬種浮沈事，達理誰能似我家。

日為和解月呼丹，華夏諸侯肉眼看。仁義異如胡越異，世情難以泰衡難。
八仙煉後鍾神異，四海磨成照[9688]膽寒。笑指不平千萬萬，騎龍撫劍九重關。

別來洛汭六東風，醉眼吟情慵不慵。擺撼乾坤金劍吼，烹煎日月玉爐紅。
杖搖楚甸三千里，鶴翥秦煙幾萬重。為報晉成仙子道，再期春色會稽峰。

髮頭滴血眼如鐶，吐氣雲生怒世間。爭耐不平千古事，須期一訣蕩兇頑。
蛟龍斬處翻滄海，暴虎除時拔遠山。為滅世情兼負義，劍光腥染點痕斑。（贈劍客。）

雨雪霏霏天已暮，金鍾滿勸撫焦桐。詩吟席上未移刻，劍舞筵前疾似風。
何事行杯當午夜，忽然怒目便騰空。不知誰是虧忠孝，攜箇人頭入坐中。（贈劍客。）

未煉還丹且煉心，丹成方覺道元深。每留客有錢酤酒，誰信君無藥點金。
洞裏風雷歸掌握，壺中日月在胸襟。神仙事業人難會，養性長生自意吟。

鐵牛耕地種金錢，刻石時童把貫穿。一粒粟中藏世界，二升鐺內煮山川。
白頭老子眉垂地，碧眼胡兒手指天。若向此中玄會得，此玄玄外更無玄。

箕星昴宿下長天，凡景寧教不愕然。龍出水來鱗甲就，鶴沖天氣羽毛全。
塵中教化千人眼，世上人知爾雅篇。自是凡流福命薄，忍教微妙略輕傳。

閒來掉臂入天門，拂袂徐徐撮綵雲。無語下窺黃谷子，破顏平揖紫霞君。
擬登瑤殿參金母，回訪瀛洲看日輪。恰值嫦娥排宴會，瑤漿新熟味氤氳。

曾隨劉阮醉桃源，未省人間欠酒錢。一領布裘權且當，九天回日卻歸還。
鳳茸襖子非為貴，狐白裘裳欲[9689]比難。只此世間無價寶，不憑火裏試燒看。

因思往事卻成憨，曾讀仙經第十三。武氏死時應室女，陳王沒後是童男。
兩輪日月從他載，九箇山河一擔擔。盡日無人話消息，一壺春酒且醺酣。

垂袖騰騰傲世塵，葫蘆攜卻數遊巡。利名身外終非道，龍虎門前辨取真。
一覺夢魂朝紫府，數年蹤跡隱埃塵。華陰市內纔相見，不是尋常賣藥人。

萬卷仙經三尺琴，劉安聞說是知音。杖頭春色一壺酒，爐內丹砂萬點金。
悶裏醉眠三路口，閒來遊釣洞庭心。相逢相遇人誰識，只恐沖天沒處尋。

曾戰蚩尤玉座前，六龍高駕振鳴鑾。如來（一作指南）車後隨金鼓，黃帝（一作皂纛）旂傍戴鐵冠。
醉捋黑鬚三島黯，怒抽霜劍十洲寒。軒轅世代橫行後，直隱深巖久覓難。

頭角蒼浪聲似鐘，貌如冰雪骨如松。匣中寶劍時頻吼，袖裏金鎚逞露風。
會飲酒時為伴侶，能行詩句便參同。來年定赴蓬萊會，騎箇生獰九色龍。

神仙暮入黃金闕，將相門關白玉京。可是洞中無好景，為憐天下有眾生。
心琴際會閒隨鶴，匣劍時磨待斷鯨。進退兩楹俱未應，憑君與我指前程。

九鼎烹煎一味砂，自然火候放童花。星辰照出青蓮顆，日月能藏白馬牙。
七返返成生碧霧，九還還就吐紅霞。有人奪得玄珠餌，三島途中路不賒。

天生一物變三才，交感陰陽結聖胎。龍虎順行陰鬼去，龜蛇逆往火龍來。
嬰兒日喫黃婆髓，奼女時餐白[9690]玉杯。功滿自然居物外，人間寒暑任輪回。

星辰聚會入離鄉，日月盈虧助藥王。三候火燒金鼎寶，五符水煉玉壺漿。
乾坤反覆龍收霧，卯酉相吞虎放光。入室用機擒捉取，一丸丹點體純陽。

[頁]卷,冊....[9691]856,24
第6筆
　　　　真人行巴陵市太守怒其不避使案吏具其罪真人曰須酒醒耳頃忽失之但留詩曰　呂巖
暫別蓬萊海上遊，偶逢太守問根由。身居北斗星杓下，劍挂南宮月角頭。
道我醉來真箇醉，不知愁是怎生愁。相逢何事不相認，卻駕白雲歸去休。
[頁]卷,冊....[9691]857,24
第7筆
　　　　仙樂侑席　呂巖
曾經天上三千劫，又在人間五百年。腰下劍鋒橫紫電，爐中丹焰起蒼煙。
纔騎白鹿過蒼海，復跨青牛入洞天。小技等閒聊戲爾，無人知我是真仙。
[頁]卷,冊....[9691]857,24
第8筆
　　　　題桐柏山黃先生庵門　呂巖
吾有玄中極玄語，周遊八極無處吐。雲軿飄泛到凝陽，一見君兮在玄浦。
知君本是孤雲客，擬話希夷生恍惚。無為大道本根源，要君親見求真物。
其中有一分三五，本自無名號丹母。寒泉瀝瀝氣綿綿，上透崑崙還紫府。
浮沈升降入中宮，四象五行齊見土。驅青龍，擒白虎，
起祥風兮下甘露。鉛凝真汞結丹砂，一派火輪真為主。既修真，
須堅確，能轉乾坤泛海岳。運行天地莫能知，變化鬼神應不覺。
千朝煉就紫金身，乃致全神歸返朴。黃秀才，黃秀才，
既修真，須且早。人間萬事何時了，貪名貪利愛金多。
為他財色身[9691]衰老，我今勸子心悲切。君自思兮生猛烈，莫教大限到身來。
又是隨流入生滅，留此片言，用表其意。他日相逢，
必與汝決，莫退初心，善愛善愛。
[頁]卷,冊....[9692]857,24
第9筆
　　　　五言　呂巖
悟了長生理，秋蓮處處開。金童登錦帳，玉女下香階。
虎嘯天魂住，龍吟地魄來。有人明此道，立使返嬰孩。

奼女住南方，身邊產太陽。蟾宮烹玉液，坎戶煉瓊漿。
過去神仙餌，今來到我嘗。一杯延萬紀，物外任翱翔。

頓悟黃芽理，陰陽稟自然。乾坤爐裏煉，日月鼎中煎。
木產長生汞，金〔烹〕續命鉛。世人明此道，立便返童顏。（第六句缺一字。）

宇宙產黃芽，經爐鍛作砂。陰陽烹五彩，水火煉三花。
鼎內龍降虎，壺中龜遣蛇。功成歸物外，自在樂煙霞。

要覓長生路，除非認本元。都來一味藥，剛道數千般。
丹鼎烹成汞，爐中煉就鉛。依時服一粒，白日上沖天。

奼女住瑤臺，仙花滿地開。金苗從此出，玉蕊自天來。
鳳舞長生曲，鸞歌續命杯。有人明此道，海變已千[9693]回。

古往諸仙子，根元佔甲庚。水中聞虎嘯，火裏見龍行。
進退窮三候，相吞用八紘。沖天功行滿，寒暑不能爭。

我悟長生理，太陽伏太陰。離（一作陽）宮生白玉，坎（一作陰）戶產黃金。
要主君臣義，須存子母心。九重神室內，虎嘯與龍吟。

靈丹產太虛，九轉入重爐。浴就紅蓮顆，燒成白玉珠。
水中鉛一兩，火內汞三銖。喫了瑤臺寶，升天任海枯。

奼女住離宮，身邊產雌雄。爐中七返畢，鼎內九還終。
悟了魚投水，迷因鳥在籠。耄年服一粒，立地變沖童。

盜得乾坤祖，陰陽是本宗。天魂生白虎，地魄產青龍。
運寶泥丸在，搬精入上宮。有人明此法，萬載貌如童。

要覓金丹理，根元不易逢。三才七返足，四象九還終。
浴就微微白，燒成漸漸紅。一丸延萬紀，物外去沖沖。

箇箇覓長生，根元不易尋。要貪天上寶，須去世間琛。
煉就水中火，燒成陽內陰。祖師親有語，一味水中金。

萬物皆生土，如人得本元。青龍精是汞，白虎水為鉛。
悟者子投母，迷應地是天。將來物外客，箇箇補丹[9694]田。

二十四神清，三千功行成。寒雲連地轉，聖日滿天明。
玉子偏宜種，金田豈在耕。此中真妙理，誰道不長生。

妙妙妙中妙，玄玄玄更玄。動言俱演道，語默盡神仙。
在掌如珠異，當空似月圓。他時功滿後，直入大羅天。

[頁]卷,冊....[9695]858,24
第10筆
　　　　絕句　呂巖
捉得金晶固命基，日魂東畔月華西。於中煉就長生藥，服了還同天地齊。

莫怪瑤池消息稀，只緣塵事隔天機。若人尋得水中火，有一黃童上太微。

混元海底隱生倫，內有黃童玉帝名。白虎神符潛奼女，靈元鎮在七元君。

三畝丹田無種種，種時須藉赤龍耕。曾將此種教人種，不解鉛池道不生。
（鉛池一名營治。）

閃灼虎龍神劍飛，好憑身事莫相違。傳時須在乾坤力，便透三清入紫微。

不用梯媒相外求，還丹只在體中收。莫言大道人難得，自是功夫不到頭。
（此首一作張辭詩。）

飲酒須教一百杯，東浮西泛自梯媒。日精自與月華合，有箇明珠走上來。

不負三光不負人，不欺神道不欺貧。有人問我修行法，只種心田養此身。

時人若擬去瀛洲，先過巍巍十八樓。自有電雷聲震動，一池金水向東流。

瓶子如金玉子黃，上升下降續神光。三元一會經年淨，這箇天中日月長。
[9695]
學道須教徹骨貧，囊中只有五三文。有人問我修行法，遙指天邊日月輪。

我自忘心神自悅，跨水穿雲來相謁。不問黃芽肘後方，妙道通微怎生說。

肘傳丹篆千年術，口誦黃庭兩卷經。鶴觀古壇松影裏，悄無人跡戶長扃。

獨上高峰望八都，黑雲散後月還孤。茫茫宇宙人無數，幾箇男兒是丈夫。

天下都遊半日功，不須跨鳳與乘龍。偶因博戲飛神劍，摧卻終南第一峰。

朝遊北（一作百）越（一作岳鄂）暮蒼梧，袖裏青蛇膽氣粗。三入岳陽人不識，朗吟飛過洞庭湖。

趯倒葫蘆掉卻琴，倒行直上臥牛岑。水飛石上迸如雪，立地看天坐地吟。

吾家本住在天齊，零落白雲鎖石梯。來往八千消半日，依前歸路不曾迷。

蓮峰道士高且潔，不下蓮宮經歲月。星辰夜禮玉簪寒，龍虎曉開金鼎熱。

東山東畔忽相逢，握手丁寧語似鐘。劍術已成君把去，有蛟龍處斬蛟龍。

朝泛蒼梧暮卻還，洞中日月我為天。匣中寶劍時時吼，不遇同人誓不傳。

偎巖拍手葫蘆舞，過嶺穿雲拄杖飛。來往八千須半日，金州南畔有松扉。

養得兒形似我形，我身枯悴子光精。生生世世常如此，爭似留神養自身。

精養靈根氣養神，此真之外更無真。神仙不肯分明說，迷了千千萬萬人。

不事王侯不種田，日高猶自抱琴眠。起來旋點黃金買，不使人間作業錢。

天涯海角人求我，行到天涯不見人。忠孝義慈行方便，不須求我自然真。
[9696]
莫道幽人一事無，閒中儘有靜工夫。閉門清晝讀書罷，掃地焚香到日哺。

先生先生貌獰惡，拔劍當空氣雲錯。連喝三回急急去，欻然空裏人頭落。
（已下並贈劍客。）
劍起星奔萬里誅，風雷時逐雨聲粗。人頭攜處非人在，何事高吟過五湖。

粗眉卓豎語如雷，聞說不平便放杯。仗劍當空千里去，一更別我二更回。

先生先生莫外求，道要人傳劍要收。今日相逢江海畔，一杯村酒勸君休。

龐眉鬥豎惡精神，萬里騰空一踴身。背上匣中三尺劍，為天且示不平人。

[頁]卷,冊....[9697]858,24
第11筆
　　　　徽宗齋會　呂巖
高談闊論若無人，可惜明君不遇真。陛下問臣來日事，請看午未丙丁春。
[頁]卷,冊....[9697]858,24
第12筆
　　　　七夕　呂巖
　　宋元豐中，呂惠卿守單州天慶觀。七月七日，有異人過，書詩于紙。
四海孤遊一野人，兩壺霜雪足精神。坎離二物君收得，龍虎丹行運水銀。

野人本是天台客（賓字），石橋南畔有舊宅（石橋者，洞也）。父子生來有兩口（呂也），多好歌笙不好拍（吟也）。

[頁]卷,冊....[9697]858,24
第13筆
　　　　贈李德成（德成善醫）　呂巖
九重天子寰中貴，五等諸侯門外尊。爭似布衣狂醉客，不教性命屬乾坤。
[頁]卷,冊....[9697]858,24
第14筆
　　　　牧童（一作令牧童答鍾弱翁）　呂巖
草鋪橫野六七里，笛弄晚風三四聲。歸來飽飯黃昏後，不脫簑衣臥月明（弱翁帥平涼，一方士通謁，有牧童牽黃犢[9697]隨之。弱翁指牧童曰，道人頗能賦此乎。方士笑曰，不煩我語，是兒能之。牧童乃操筆大書云云。或云，方士即呂公也）。
[頁]卷,冊....[9698]858,24
第15筆
　　　　潭州鶴會　呂巖
這回相見不無緣，滿院風光小洞天。一劍當空又飛去，洞庭驚起老龍眠。
[頁]卷,冊....[9698]858,24
第16筆
　　　　紹興道會　呂巖
　　會稽山道會，有道人攜涼笠挂于壁，無挂笠之物而不墜。
偶乘青帝出蓬萊，劍戟崢嶸遍九垓。我在目前人不識，為留一笠莫沉埋。
[頁]卷,冊....[9698]858,24
第17筆
　　　　贈曹先生　呂巖
鶴不西飛龍不行，露乾雲破洞簫清。少年仙子說閒事，遙隔綵雲聞笑聲。
[頁]卷,冊....[9698]858,24
第18筆
　　　　海上相逢趙同　呂巖
南宮水火吾須濟，北闕夫妻我自媒。洞裏龍兒嬌鬱律，山前童子喜徘徊。
[頁]卷,冊....[9698]858,24
第19筆
　　　　題鳳翔府天慶觀　呂巖
得道年來八百秋，不曾飛劍取人頭。玉皇未有天符至，且貨烏金混世流。
[頁]卷,冊....[9698]858,24
第20筆
　　　　劍畫此詩於襄陽雪中　呂巖
峴山一夜玉龍寒，鳳林千樹梨花老。襄陽城裏沒人知，襄陽城外江山好。
[頁]卷,冊....[9698]858,24
第21筆
　　　　洞庭湖君山頌　呂巖
午夜君山玩月回，西鄰小圃碧蓮開。天香風露蒼華冷，雲在青霄鶴未來。
[頁]卷,冊....[9698]858,24
第22筆
　　　　秦州北山觀留詩　呂巖
石池清水是吾心，剛被桃花影倒沉。一到邽山宮闕內，銷閒澄慮七弦琴。
[頁]卷,冊....[9699]858,24
第23筆
　　　　題永康酒樓　呂巖
鯨吸鰲吞數百杯，玉山誰起復誰頹。醒時兩袂天風冷，一朵紅雲海上來。
[頁]卷,冊....[9699]858,24
第24筆
　　　　贈滕宗諒　呂巖
華州回道人，來到岳陽城。別我遊何處，秋空一劍橫。
[頁]卷,冊....[9699]858,24
第25筆
　　　　贈江州太平觀道士　呂巖
落魄薛高（一作道）士，年高無白髭。雲中閒臥（一作臥看）石，山裏冷（一作雪裏去）尋碑。
誇我飲（一作喫）大酒，嫌人說（一作念）小詩。不知甚麼漢，一任輩流嗤。
[頁]卷,冊....[9699]858,24
第26筆
　　　　宋朝張天覺為相之日有藍縷道人及門求施公不知禮敬因戲問道人有何仙術答以能捏土為香公請試為之須臾煙罷道人不見但留詩于案上云　呂巖
捏土為香事有因，世間宜假不宜真。皇朝宰相張天覺，天下雲遊呂洞賓。
[頁]卷,冊....[9699]858,24
第27筆
　　　　贈陳處士　呂巖
青霄一路少人行，休話興亡事不成。金榜因何無姓字，玉都必是有仙名。
雲歸入海龍千尺，雲滿長空鶴一聲。深謝宋朝明聖主，解書丹詔詔先生。
[頁]卷,冊....[9699]858,24
第28筆
　　　　哭陳先生[9699]　呂巖
天網恢恢萬象疏，一身親到華山區。寒雲去後留殘月，春雪來時問太虛。
六洞真人歸紫府，千年鸞鶴老蒼梧。自從遺卻先生後，南北東西少丈夫。
[頁]卷,冊....[9700]858,24
第29筆
　　　　化江南簡寂觀道士侯用晦磨劍（一作磨劍贈侯道士）　呂巖
欲整（一作淬）鋒鋩敢（一作不）憚勞，凌晨開匣玉龍嗥。手中氣概冰三尺，石上精神蛇一條。
姦血默隨流水盡，凶豪今逐漬痕消。削平（一作除）浮世不平事，與爾相將上九霄（一本作絕句，無中四句）。
[頁]卷,冊....[9700]858,24
第30筆
　　　　熙寧元年八月十九日過湖州東林沈山用石榴皮寫絕句於壁自號回山人（一作題沈東老壁）　呂巖
西鄰已富憂不足，東老雖貧樂有餘。白酒釀來緣好客，黃金散盡為收書。
[頁]卷,冊....[9700]858,24
第32筆
　　　　別詩二首　呂巖
無心獨坐轉黃庭，不逐時流入利名。救老只存真一氣，修生長遣百神靈。
朝朝煉液歸瓊壟，夜夜朝元養玉英。莫笑老人貧裏樂，十年功滿上三清。

時人受氣稟陰陽，均體乾坤壽命長。為重本宗能壽永，因輕元祖逐淪亡。
三宮自有迴流法，萬物那無運用方。咫尺崑崙山上玉，幾人知是藥中王。

[頁]卷,冊....[9700]858,24
第33筆
　　　　贈羅浮道士　呂巖
羅浮道士誰同流，草衣木食輕王侯。世間甲子管不得，壺裏乾坤只自由。
數著殘棋江月曉，一聲長嘯海山秋。飲餘回首話歸路，遙指白雲天際頭。
[頁]卷,冊....[9701]858,24
第34筆
　　　　宿州天慶觀殿門留贈符離道士　呂巖
秋景蕭條葉亂飛，庭松影裏坐移時。雲迷鶴駕何方去，仙洞朝元失我期。
[頁]卷,冊....[9701]858,24
第35筆
　　　　題黃鶴樓石照　呂巖
黃鶴樓前吹笛時，白蘋紅蓼滿江湄。衷情欲訴誰能會，惟有清風明月知。
[頁]卷,冊....[9701]858,24
第36筆
　　　　答僧見　呂巖
三千里外無家客，七百年來雲水身。行滿蓬萊為別館，道成瓦礫盡黃金。
待賓榼裏常存酒，化藥爐中別有春。積德求師何患少，由來天地不私親。
[頁]卷,冊....[9701]858,24
第37筆
　　　　與潭州智度寺慧覺詩（并引，一作參智度覺呈絕句。）　呂巖
　　余遊韶郴，東下湘江。今見覺公，觀其禪學精明，性源淳潔，促膝靜
　　坐，收光內照。一衲之外無餘衣，一缽之外無餘食。達生死岸，破煩
　　惱殼。方今佛衣寂寂兮無傳，禪理懸懸兮幾絕。扶而興者，其在吾師
　　乎。
達者推心兼（一作方）濟物，聖賢傳法不離真。請師開說西來意，七祖如今未有人。
[頁]卷,冊....[9701]858,24
第38筆
　　　　參黃龍機悟後呈偈（第二句缺一字）　呂巖
棄卻瓢囊摵碎琴，如今不戀□中金。自從一見黃龍後，始覺從前錯用心。
[頁]卷,冊....[9701]858,24
第39筆
　　　　題僧房絕句　呂巖
唐朝進士，今日神仙。足躡紫霧，欲返洞天。
[頁]卷,冊....[9702]858,24
第40筆
　　　　賜齊州李希遇詩　呂巖
少飲欺心酒，休貪不義財。福因慈善得，禍向巧姦來。
[頁]卷,冊....[9702]858,24
第41筆
　　　　六言　呂巖
春暖群花半開，逍遙石上徘徊。獨攜玉律丹訣，閒踏青莎碧苔。
古洞眠來九載，流霞飲幾千杯。逢人莫話他事，笑指白雲去來。
[頁]卷,冊....[9702]858,24
第42筆
　　　　明胎息　呂巖
密室靜存神，陰陽重一斤。煉成離女液，嚥盡（一作方咽）坎男津。
漸變逍遙體，超然自在身。更修功業滿，旌鶴引朝真。
[頁]卷,冊....[9702]858,24
第43筆
　　　　警世　呂巖
二八佳人體似酥，腰間仗劍斬凡夫。雖然不見人頭落，暗裏教君骨髓枯。
[頁]卷,冊....[9702]858,24
第44筆
　　　　通道　呂巖
通道復通玄，名留四海傳。交親一拄杖，活計兩空拳。
要果逡巡種，思茶逐旋煎。豈知來混世，不久卻回天。
[頁]卷,冊....[9702]858,24
第45筆
　　　　為賈師雄發明古鐵鏡　呂巖
手內青蛇凌白日，洞中仙果豔長春。須知物外煙霞客，不是塵中磨鏡人。
[頁]卷,冊....[9702]858,24
第46筆
　　　　題全州道士蔣暉壁　呂巖
醉舞高歌海上山，天瓢承露結金丹。夜深鶴透秋空碧，萬里西風一劍寒。
[頁]卷,冊....[9703]858,24
第47筆
　　　　謁石守道　呂巖
高心休擬鳳池遊，朱紱銀章寵已優。欲待禍來名欲滅，林泉養法預為謀。
[頁]卷,冊....[9703]858,24
第48筆
　　　　題廣陵妓屏二首　呂巖
嫫母西施共此身，可憐老少隔千春。他年鶴髮雞皮媼，今日玉顏花貌人。

花開花落兩悲歡，花與人還事一般。開在枝間妨客折，落來地上請誰看。

[頁]卷,冊....[9703]858,24
第49筆
　　　　題東都妓館壁　呂巖
一吸鸞笙裂太清，綠衣童子步虛聲。玉樓喚醒千年夢，碧桃枝上金雞鳴。
[頁]卷,冊....[9703]858,24
第50筆
　　　　崔中舉進士遊岳陽遇真人錄沁園春詞詰其姓名薦之李守排戶而入惟見留詩于壁　呂巖
腹內嬰兒養已成，且居廛市暫娛情。無端措大剛饒舌，卻入白雲深處行。
[頁]卷,冊....[9703]858,24
第51筆
　　　　題詩紫極宮　呂巖
宮門一閒入，臨水憑欄立。無人知我來，朱頂鶴聲急。
[頁]卷,冊....[9703]858,24
第52筆
　　　　閒題　呂巖
獨自行來獨自坐，無限世人不識我。惟有城南老樹精，分明知道神仙過。
[頁]卷,冊....[9703]858,24
第53筆
　　　　山隱　呂巖
松枯石老水縈迴，箇裏難教俗客來。抬眼試看山外景，紛紛風急障黃埃。
[頁]卷,冊....[9704]858,24
第54筆
　　　　絕句　呂巖
息精息氣養精神，精養丹田氣養身。有人學得這般術，便是長生不死人。

斗笠為帆扇作舟，五湖四海任遨遊。大千沙界須臾至，石爛松枯經幾秋。

或為道士或為僧，混俗和光別有能。苦海翻成天上路，毘盧常照百千燈。

[頁]卷,冊....[9704]858,24
第55筆
　　　　勸世　呂巖
一毫之善，與人方便。一毫之惡，勸君莫作。
衣食隨緣，自然快樂。算是甚命，問什麼卜。
欺人是禍，饒人是福。天眼昭昭，報應甚速。
諦聽吾言，神欽鬼伏。
[頁]卷,冊....[9704]858,24
第56筆
　　　　　頭坯歌　呂巖
頭坯，隨雨破，祇是未曾經水火。若經水火燒成磚，
留向世間住萬年。稜角堅完不復壞，扣之聲韻堪磨鐫。凡水火，
尚成功，堅完萬物誰能同。修行路上多少人，窮年煉養費精神。
不道未曾經水火，無常一旦臨君身。既不悟，終不悔，
死了猶來借精髓。主持正念大艱辛，一失人身為異類。君不見洛陽富鄭公，
說與金丹如盲聾。執迷不悟修真理，焉知潛合造化功。又不見九江張尚書，
服藥失明神氣枯。不知還丹本無質，翻餌金石何太愚。又不見三衢趙樞密，
參禪作鬼終不識。修完外體在何邊，辯捷語言終不實。頭坯，
隨雨破，便似修行這幾箇。大丈夫，超覺性，
了盡空門不為證。伏羲傳道至于今，窮理盡性至於命。了[9704]命如何是本元，
先認坎離并四正。坎離即是真常家，見者超凡須入聖。坎是虎，
離是龍，二體本來同一宮。龍吞虎啗居其中，離合浮沈初復終。
剝而復，否而泰，進退往來定交會。弦而望，
明而晦，消長盈虛相匹配。神仙深入水晶宮，時飲醍醐清更醲。
餌之千日功便成，金筋玉骨身已輕。此箇景象惟自身，上昇早得朝三清。
三清聖位我亦有，本來只奪乾坤精。飲凡酒，食羶腥，
補養元和沖更盈。自融結，轉光明，變作珍珠飛玉京。
須臾六年腸不餒，血化白膏體難毀。不食方為真絕糧，真氣薰蒸肢體強。
既不食，超百億，口鼻都無凡喘息。真人以踵凡以喉，
從此真凡兩邊立。到此遂成無漏身，胎息丹田湧真火。老氏自此號嬰兒，
火候九年都經過。留形住世不知春，忽爾天門頂中破。真人出現大神通，
從此天仙可相賀。聖賢三教不異門，昧者勞心休恁麼。有識自愛生，
有形終不滅。歎愚人，空駕說。愚人流蕩無則休，
落趣循環幾時徹。學人學人細尋覓，且須研究古金碧。金碧參同不計年，
妙中妙兮玄中玄。
[頁]卷,冊....[9705]858,24
第57筆
　　　　贈劉方處士　呂巖
六國愁看沉與浮，攜琴長嘯出神州。擬向煙霞煮白石，偶來城市見丹丘。
受得金華出世術，期於紫府駕雲遊。年來摘得黃巖翠，琪樹參差連地肺。
露飄香隴玉苗滋，月上碧峰丹鶴唳。洞天消息春正深，仙路往還俗難繼。
忽因乘興下白雲，與君邂逅於塵世。塵世相逢開口希，共論太古同流志。
瑤琴寶瑟與君彈，瓊漿玉液勸我醉。醉中亦話興亡事，云道總無珪組累。
浮世短景倏成空，石火電光看即逝。韶年淑質曾非固，花面玉顏還作土。
芳樽但繼曉復昏，樂事不窮今與古。何如識箇玄玄道，道在杳冥須細考。
壺中一粒化奇物，物外千年功力奧。但能制得水中華，水火翻成金丹灶。
丹就人間不久居，自有碧霄元命誥。玄洲暘谷悉可居，地壽天齡永相保。
鸞車鶴駕逐雲飛，迢迢瑤池應易到。耳聞爭戰還傾覆，眼見妍華成枯槁。
唐家舊國盡荒蕪，漢室諸侯空白草。蜉蝣世界實足悲，槿花性命莫遲遲。
珠璣溢屋非為福，羅綺滿箱徒自危。志士戒貪昔所重，達人忘欲寧自期。
劉方劉方審聽我，流光迅速如飛過。陰媱果決用心除，尸鬼因循為汝禍。
八瓊祕訣君自識，莫待鉛空車又破。破車壞鉛須震驚，直遇伯陽應不可。
悠悠憂家復憂國，耗盡三田元宅火。咫尺玄關若要開，憑君自解黃金鎖。
[頁]卷,冊....[9706]859,24
第58筆
　　　　寄白龍洞劉道人　呂巖
玉走金飛兩曜忙，始聞花發又秋霜。徒誇籛壽千來歲，也是雲中一電光。
一電光，何太疾，百年都來三萬日。其間寒暑互煎熬，
不覺童顏暗中失。縱有兒孫滿眼前，卻成恩愛轉牽纏。及乎精竭身枯朽，
誰解教伊暫駐顏。延年之道既無計，不免將身歸逝水。但看古往聖賢人，
幾箇解留身在世。身在世，也有方，只為時人誤度量。
競向山中尋草藥，伏鉛制汞點丹陽。點丹陽，事迥別，
須向坎中求赤血。取來離位制陰精，配合調和有時節。時節正，
用媒人，金翁奼女結親姻。金翁偏愛騎白虎，奼女常駕赤龍身。
虎來靜坐秋江裏，龍向潭中奮身起。兩獸相逢戰一場，波浪奔騰如鼎沸。
黃婆丁老助威靈，撼動乾坤走神鬼。須臾戰罷雲氣收，種箇玄珠在泥底。
從此根芽漸長成，隨時灌溉抱真精。十月脫胎吞入口，忽覺凡身已有靈。
此箇事，世間稀，不是等閒人得知。宿世若無仙骨分，
容易如何得遇之。金液丹，宜便煉，大都光景急如箭。
要取魚，須結筌，何不收心煉取鉛。莫教燭被風吹滅，
六道輪迴難怨天。近來世上人多詐，盡著布衣稱道者。問他金木是何般，
噤口不言如害啞。卻云服氣與休糧，別有門庭道路長。豈不見陰君破迷歌裏說，
太乙含真法最強，莫怪言詞太狂劣，只為時人難鑒別。惟君心與我心同，
方敢傾心與君說。
[頁]卷,冊....[9707]859,24
第59筆
　　　　贈喬二郎　呂巖
與君相見皇都裏，陶陶動便經年醉。醉中往往愛藏真，亦不為他名與利。
勸君休戀浮華榮，直須奔走煙霞程。煙霞欲去如何去，先須肘後飛金晶。
金晶飛到上宮裏，上宮下宮通光明。當時玉汞涓涓生，奔歸元海如雷聲。
從此夫妻相際會，歡娛（一作始終）踴躍情無外。水火都來兩半間，卦候翻成地天泰。
一浮一沈陽[9707]煉陰，陰盡方知此理深。到底根元是何物，分明只是水中金。
喬公喬公急下手，莫逐烏飛兼兔走。何如修煉作真人，塵世浮生終不久。
人（一作大）道長生沒得來，自古至今有有有。
[頁]卷,冊....[9708]859,24
第60筆
　　　　鄂渚悟道歌　呂巖
縱橫天際為閒客，時遇季秋重陽節。陰雲一布遍長空，膏澤連綿滋萬物。
因雨泥滑門不出，忽聞鄰舍語丹術。試問鄰公可相傳，一言許肯更無難。
數篇奇怪文入手，一夜挑燈讀不了。曉來日早纔看畢，不覺自醉如恍惚。
恍惚之中見有物，狀如日輪明突屼。自言便是丹砂精，宜向鼎中烹凡質。
凡質本來不化真，化真須得真中物。不用鉛，不用汞，
還丹須向爐中種。玄中之玄號真鉛，及至用鉛還不用。或名龍，
或名虎，或號嬰兒并奼女。丹砂一粒名千般，一中有一為丹母。
火莫燃，水莫凍，修之煉之須珍重。直待虎嘯折顛峰，
驪龍奪得玄珠弄。龍吞玄寶忽昇飛，飛龍被我捉來騎。一翥上朝歸碧落，
碧落廣闊無東西。無曉無夜無年月，無寒無暑無四時。自從修到無為地，
始覺奇之又怪之。
[頁]卷,冊....[9708]859,24
第61筆
　　　　又記　呂巖
數載樂幽幽，欲逃寒暑逼。不求名與利，猶恐身心役。
苦志慕黃庭，慇懃求道跡。陰功暗心修，善行長日積。
世路果逢師，時人皆不識。我師機行密，懷量性孤僻。
解把五行移，能將四象易。傳余造化門，始悟希夷則。
服取兩般真，從頭路端的。烹煎日月壺，不離乾坤側。
至道眼前觀，得之元咫尺。真空空不空，真色色非色。
推倒玉葫蘆，迸出黃金液。緊把赤龍頭，猛將驪珠吸。
吞歸臟腑中，奪得神仙力。妙號一黍珠，延年千萬億。
同途聽我吟，與道相親益。未曉真黃芽，徒勞遊紫陌。
把住赤烏魂，突出銀蟾魄。未省此中玄，[9708]常流容易測。
三天應有路，九地終無厄。守道且藏愚，忘機要混跡。
群生莫相輕，已是蓬萊客。
[頁]卷,冊....[9709]859,24
第62筆
　　　　祕訣歌　呂巖
求之不見，來即不見。不見不見，君之素面。
火裏曾飛，水中亦見。道路非遙，身心不戀。
又不知有返陰之龜，回陽之雁。遇即遇真人，達即達其神。
一萬二千甲子，這一壺流霞長春。流霞流霞，本性一家。
飢餐日精，渴飲月華。將甲子丁丑之歲，與君決破東門之大瓜。
[頁]卷,冊....[9709]859,24
第63筆
　　　　勉牛生夏侯生　呂巖
二秀才，二秀才兮非秀才。非秀才兮是仙才，中華國裏親遭遇。
仰面觀天笑眼開（一作回），鶴形兮龜骨。龍吟兮虎顏，我有至言相勸勉。
願君兮勿猜勿猜，但煦日吹月。嚥雨呵雷，火寄冥宮。
水濟丹臺，金木交而土歸位。鉛汞分而丹露胎，赤血換而白乳流。
透九竅兮動百骸，然然卷。然然舒，哀哀咍咍。
孩兒喘而不死，腹空虛兮長齋。酬名利兮狂歌醉舞，酬富貴兮麻裰莎鞋。
甲子問時休記，看桑田變作黃埃。青山白雲好居住，勸君歸去來兮歸去來。
[頁]卷,冊....[9709]859,24
第64筆
　　　　題四明金鵝寺壁　呂巖
方丈有門出不鑰，見箇山童露雙腳。問伊方丈何寂寥，道是虛空也不著。
聞此語，何欣欣。主翁豈是尋常人，我來謁見不得見。
謁心耿耿生埃塵，歸去也。波浩渺，路入蓬萊山杳杳。
相思一上石樓時，雪晴海闊千峰曉。
[頁]卷,冊....[9709]859,24
第65筆
　　　　谷神歌[9709]　呂巖
我有一腹空谷虛，言之道有又還無。言之無兮不可捨，言之有兮不可居。
谷兮谷兮太玄妙，神兮神兮真大道。保之守之不死名，修之煉之仙人號。
神得一以靈，谷得一以盈。若人能守一，只此是長生。
本不遠離，身還不見。煉之功若成，自然凡骨變。
谷神不死玄牝門，出入綿綿道若存。修煉還須夜半子，河車般載上崑崙。
龍又吟，虎又嘯，風雲際會黃婆叫。火中奼女正含嬌，
回觀水底嬰兒俏。嬰兒奼女見黃婆，兒女相逢兩意和。金殿玉堂門十二，
金翁木母正來過。重門過後牢關鎖，點檢斗牛先下火。進火消陰始一陽，
千歲仙桃初結果。曲江東岸金烏飛，西岸清光玉兔輝。烏兔走歸峰頂上，
爐中奼女脫青衣。脫卻青衣露素體，嬰兒領入重幃裏。十月情濃產一男，
說道長生永不死。勸君煉，勸君修，谷神不死此中求。
此中悟取玄微處，與君白日登（一作到）瀛洲。
[頁]卷,冊....[9710]859,24
第66筆
　　　　修身訣　呂巖
人命急如線，上下來往速如箭。認得是元神，子後午前須至煉。
隨意出，隨意入，天地三才人得一。既得一，
勿遺失，失了永求無一物。堪歎荒郊冢墓中，自古滅亡不知屈（一本無後二句）。
[頁]卷,冊....[9710]859,24
第67筆
　　　　長短句　呂巖
落魄且落魄，夜宿鄉村。朝遊城郭，閒來無事玩青山。
困來街市貨丹藥，賣得錢。不算度，酤美酒，
自斟酌。醉後吟哦動鬼神，任意日頭向西落。
[頁]卷,冊....[9710]859,24
第68筆
　　　　直指大丹歌　呂巖
三清宮殿隱崑巔，日月光浮起紫煙。池沼泓泓翻玉液，樓臺疊疊運靈泉。
青龍乘火鉛為汞，白虎騰波汞[9710]作鉛。欲得坎男求匹偶，須憑離女結因緣。
黃婆設盡千般計，金鼎開成一朵蓮。列女擎烏當左畔，將軍戴兔鎮西邊。
黑龜卻伏紅爐下，朱雀還棲華閣前。然後澄神窺見影，三周功就駕雲軿。
[頁]卷,冊....[9711]859,24
第69筆
　　　　漁父詞一十八首　入定　呂巖
閉目藏真神思凝，杳冥中裏見吾宗。無邊畔，迥朦朧，
玄景觀來覺盡空。
[頁]卷,冊....[9711]859,24
第70筆
　　　　漁父詞一十八首　初九　呂巖
大道從來屬自然，空堂寂坐守機關。三田寶，鎮長存，
赤帝分明坐廣寒。
[頁]卷,冊....[9711]859,24
第71筆
　　　　漁父詞一十八首　玄用　呂巖
日月交加曉夜奔，崑崙頂上定乾坤。真鏡裏，實堪論，
靉靉紅霞曉寂門。
[頁]卷,冊....[9711]859,24
第72筆
　　　　漁父詞一十八首　神效　呂巖
恍惚擒來得自然，偷他造化在其間。神鼎內，火烹煎，
盡歷陰陽結作丹。
[頁]卷,冊....[9711]859,24
第73筆
　　　　漁父詞一十八首　沐浴　呂巖
卯酉門中作用時，赤龍時蘸玉清池。雲薄薄，雨微微，
看取妖容露雪肌。
[頁]卷,冊....[9711]859,24
第74筆
　　　　漁父詞一十八首　延壽　呂巖
子午常餐日月精，玄關門戶啟還扃。長如此，過平生，
且把陰陽子細烹。
[頁]卷,冊....[9711]859,24
第75筆
　　　　漁父詞一十八首　瑞鼎[9711]　呂巖
會合都從戊巳家，金鉛水汞莫須誇。只此物，結丹砂，
反覆陰陽色轉華。
[頁]卷,冊....[9712]859,24
第76筆
　　　　漁父詞一十八首　活得　呂巖
位立三才屬五行，陰陽合處便相生。龍飛踴，虎狌獰，
吐箇神珠各戰爭。
[頁]卷,冊....[9712]859,24
第77筆
　　　　漁父詞一十八首　燦爛　呂巖
四象分明八卦周，乾坤男女論綢繆。交會處，更嬌羞，
轉覺情深玉體柔。
[頁]卷,冊....[9712]859,24
第78筆
　　　　漁父詞一十八首　鍊質　呂巖
運本還元於此尋，周流金鼎虎龍吟。身不老，俗難侵，
貌返童顏骨變金。
[頁]卷,冊....[9712]859,24
第79筆
　　　　漁父詞一十八首　神異　呂巖
還返初成立變童，瑞蓮開處色輝紅。金鼎內，迥朦朧，
換骨添筋處處通。
[頁]卷,冊....[9712]859,24
第80筆
　　　　漁父詞一十八首　知路　呂巖
那箇仙經述此方，參同大易顯陰陽。須窮取，莫顛狂，
會者名高道自昌。
[頁]卷,冊....[9712]859,24
第81筆
　　　　漁父詞一十八首　朝帝　呂巖
九轉功成數盡乾，開爐撥鼎見金丹。餐餌了，別塵寰，
足躡青雲突上天。
[頁]卷,冊....[9712]859,24
第82筆
　　　　漁父詞一十八首　方契理　呂巖
舉世人生何所依，不求自己更求誰。絕嗜慾，斷貪癡，
莫把神明暗裏欺。
[頁]卷,冊....[9712]859,24
第83筆
　　　　漁父詞一十八首　自無憂[9712]　呂巖
學道初從此處修，斷除貪愛別嬌柔。長守靜，處深幽，
服氣餐霞飽即休。
[頁]卷,冊....[9713]859,24
第84筆
　　　　漁父詞一十八首　作甚物　呂巖
貪貴貪榮逐利名，追遊醉後戀歡情。年不永，代君驚，
一報身終那裏生。
[頁]卷,冊....[9713]859,24
第85筆
　　　　漁父詞一十八首　疾瞥地　呂巖
萬劫千生得箇人，須知先世種來因。速覺悟，出迷津，
莫使輪迴受苦辛。
[頁]卷,冊....[9713]859,24
第86筆
　　　　漁父詞一十八首　常自在　呂巖
閉目尋真真自歸，玄珠一顆出輝輝。終日玩，莫拋離。免使閻王遣使追。
[頁]卷,冊....[9713]859,24
第87筆
　　　　口占　呂巖
　　洞賓遊長沙，持小瓦罐乞錢，得錢無算，而罐常不滿。有僧驅一車錢
　　，戲曰汝罐能容之否？及推車入罐，戛戛有聲，俄不見。僧曰神
　　仙耶？幻術耶？
非神亦非仙，非術亦非幻。天地有終窮，桑田幾遷變。
身固非我有，財亦何足戀。曷不從吾遊，騎鯨騰汗漫。
[頁]卷,冊....[9713]859,24
第88筆
　　　　敲爻歌　呂巖
漢終唐國飄蓬客，所以敲爻不可測。縱橫逆順沒遮欄，靜則無為動是色。
也飲酒，也食肉，守定胭花斷淫愆。行歌唱詠胭粉詞，
持戒酒肉常充腹。色是藥，酒是祿，酒色之中無拘束。
只因花酒誤長生，飲酒帶花神鬼哭。不破戒，不犯淫，
破戒真如性即沈。犯淫壞失長生寶，得者須由道力人。道力人，
真散漢，酒是良[9713]朋花是伴。花街柳巷覓真人，真人只在花街玩。
摘花戴飲長生酒，景裏無為道自昌。一任群迷多笑怪，仙花仙酒是仙鄉。
到此鄉，非常客，奼女嬰兒生喜樂。洞中常採四時花，
時花結就長生藥。長生藥，採花心，花蕊層層豔麗春。
時人不達花中理，一訣天機直萬金。謝天地，感虛空，
得遇仙師是祖宗。附耳低言玄妙旨，提上蓬萊第一峰。第一峰，
是仙物，惟產金花生恍惚。口口相傳不記文，須得靈根骨髓堅。
□骨髓，煉靈根，片片桃花洞裏春。七七白虎雙雙養，
八八青龍總一斤。真父母，送元宮，木母金公性本溫。
十二宮中蟾魄現，時時地魄降天魂。鉛初就，汞初生，
玉爐金鼎未經烹。一夫一婦同天地，一男一女合乾坤。庚要生，
甲要生，生甲生庚道始萌。拔取天根並地髓，白雪黃芽自長成。
鉛亦生，汞亦生，生汞生鉛一處烹。烹煉不是精和液，
天地乾坤日月精。黃婆匹配得團圓，時刻無差口付傳。八卦三元全藉汞，
五行四象豈離鉛。鉛生汞，汞生鉛，奪得乾坤造化權。
杳杳冥冥生恍惚，恍恍惚惚結成團。性須空，意要專，
莫遣猿猴取次攀。花露初開切忌觸，鎖居上釜勿抽添。玉爐中，
文火爍，十二時中惟守一。此時黃道會陰陽，三性元宮無漏泄。
氣若行，真火煉，莫使玄珠離寶殿。加添火候切防危，
初九潛龍不可煉。消息火，刀圭變，大地黃芽都長遍。
五行數內一陽生，二十四氣排珠宴。火足數，藥方成，
便有龍吟虎嘯聲。三鉛只得一鉛就，金果仙芽未現形。再安爐，
重立鼎，跨虎乘龍離凡境。日精纔現月華凝，二八相交在壬丙。
龍汞結，虎鉛成，咫尺蓬萊祗一程。坤鉛乾汞金丹祖，
龍鉛虎汞最通靈。達此理，道方成，三萬神龍護水晶。
守時定日明符刻，專心惟在意虔誠。黑鉛過，採清真，
一陣交鋒定太平。三車搬運珍珠寶，送歸寶藏自通靈。天神佑，
地祇迎，混合乾坤日月精。虎嘯一聲龍出窟，鸞飛鳳舞出金城。
硃砂配，水銀停，一派紅霞列[9714]太清。鉛池迸出金光現，
汞火流珠入帝京。龍虎媾，外持盈，走聖飛靈在寶瓶。
一時辰內金丹就，上朝金闕紫雲生。仙桃熟，摘取餌，
萬化來朝天地喜。齋戒等候一陽生，便進周天參同理。參同理，
煉金丹，水火薰蒸透百關。養胎十月神丹結，男子懷胎豈等閒。
內丹成，外丹就，內外相接和諧偶。結成一塊紫金丸，
變化飛騰天地久。丹入腹，非尋常，陰陽剝盡化純陽。
飛昇羽化三清客，名遂功成達上蒼。三清客，駕瓊輿，
跨鳳騰霄入太虛。似此逍遙多快樂，遨遊三界最清奇。太虛之上修真士，
朗朗圓成一物無。一物無，唯顯道，五方透出真人貌。
仙童仙女彩雲迎，五明宮內傳真誥。傳真誥，話幽情，
只是真鉛煉汞精。聲聞緣覺冰消散，外道修羅縮項驚。點枯骨，
立成形，信道天梯似掌平。九祖先靈得超脫，誰羨繁華貴與榮。
尋烈士，覓賢才，同安爐鼎化凡胎。若是慳財并惜寶，
千萬神仙不肯來。修真士，不妄說，妄說一句天公折。
萬劫塵沙道不成，七竅眼睛皆迸血。貧窮子，發誓切，
待把凡流盡提接。同越蓬萊仙會中，凡景煎熬無了歇。塵世短，
更思量，洞裏乾坤日月長。堅志苦心三二載，百千萬劫壽彌疆。
達聖道，顯真常，虎兕刀兵更不傷。水火蛟龍無損害，
拍手天宮笑一場。這些功，真奇妙，分付與人誰肯要。
愚徒死戀色和財，所以神仙不肯召。真至道，不擇人，
豈論高低富與貧。且饒帝子共王孫，須去繁華銼銳分。嗔不除，
憨不改，墮入輪迴生死海。堆金積玉滿山川，神仙冷笑應不采。
名非貴，道極尊，聖聖賢賢顯子孫。腰間跨玉騎驕馬，
瞥見如同隙裏塵。隙裏塵，石中火，何在留心為久計。
苦苦煎熬喚不回，奪利爭名如鼎沸。如鼎沸，永沈淪，
失道迷真業所根。有人平卻心頭棘，便把天機說與君。命要傳，
性要悟，入聖超凡由汝做。三清路上少人行，畜類門前爭入去。
報賢良，休慕顧，性命機關須守護。若還缺一不芳菲，
執著波查應失路。只[9715]修性，不修命，此是修行第一病。
只修祖性不修丹，萬劫陰靈難入聖。達命宗，迷祖性，
恰以鑑容無寶鏡。壽同天地一愚夫，權物家財無主柄。性命雙修玄又玄，
海底洪波駕法船。生擒活捉蛟龍首，始知匠手不虛傳。
[頁]卷,冊....[9716]859,24
第89筆
　　　　三字訣　呂巖
這箇道，非常道。性命根，生死竅。
說著醜，行著妙。人人憎，箇箇笑。
大關鍵，在顛倒。莫厭穢，莫計較。
得他來，立見效。地天泰，為朕兆。
口對口，竅對竅。吞入腹，自知道。
藥苗新，先天兆。審眉間，行逆道。
滓質物，自繼紹。二者餘，方絕妙。
要行持，令人叫。氣要堅，神莫耗。
若不行，空老耄。認得真，老還少。
不知音，莫語要。些兒法，合大道。
精氣神，不老藥（讀作要，翁，晉人，方音如此）。靜裏全，明中報。
乘鳳鸞，聽天詔。
[頁]卷,冊....[9716]859,24
第90筆
　　　　百字碑　呂巖
養氣忘言守，降心為不為。動靜知宗祖，無事更尋誰。
真常須應物，應物要不迷。不迷性自住，性住氣自回。
氣回丹自結，壺中配坎離。陰陽生返復，普化一聲雷。
白雲朝頂上，甘露灑須彌。自飲長生酒，逍遙誰得知。
坐聽無弦曲，明通造化機。都來二十句，端的上天梯。
[頁]卷,冊....[9716]859,24
第91筆
　　　　句　呂巖
莫道神仙無學處，古今多少上昇人（景福寺題）。
[頁]卷,冊....[9716]859,24